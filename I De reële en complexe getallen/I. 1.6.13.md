Zijn de volgende uitspraken waar of vals? Bewijs de ware uitspraken, ontkracht de valse uitspraken met een tegenvoorbeeld.
Zij y een irrationaal getal.
1. Als $x$ een rationaal getal is, dan is $x+y$ irrationaal getal.
2. Als $x$  een rationaal getal is verschillend van nul, dan is $xy$ irrationaal.
3. Als x een irrationaal getal is, dan is $x+y$ irrationaal.
4. Als $x$ een irrationaal getal is verschillend van nul, dan is $xy$ irrationaal.

*Bewijs:*
1. Waar.
Stel dat $x+y$ wel een rationaal getal was, dan zou gelden (sinds $\mathbb{Q}$ gesloten is onder de optelling) dat $(x+y)-x$ ook een rationaal getal was. Deze uitdrukking is gelijk aan $y$, en we weten dat $y \in \mathbb{R} \setminus \mathbb{Q}$, dus $x+y$ is irrationaal als $y$ irrationaal is.
2. Waar
Als $x \in \mathbb{Q}$, dan is $\frac{1}{x}\in \mathbb{Q}$ ($\mathbb{Q}$ is gesloten onder de vermenigvuldiging).
Stel nu dat $xy$ rationaal was, dan is $(xy)\cdot \frac{1}{x}$ ook rationaal, maar $x \cdot \frac{1}{x}\cdot y=y$, en $y$ is irrationaal. We bekomen dus een tegenspraak, er volgt dat $xy$ irrationaal is.
3. Vals
Neem $x = 73 + \sqrt{\pi}$ en $y = 73 - \sqrt{\pi }$. Als we deze optellen bekomen we $x+y = 73 + \sqrt{\pi }+ 73 - \sqrt{\pi }= 146$ en we weten dat $146$ een natuurlijk getal is en dus niet irrationaal.
4. Vals
Neem $x = \sqrt{73}$ en $y = \sqrt{73}$. Berekenen we hier nu het product, dan bekomen we $xy = \sqrt{73} \cdot \sqrt{73} = 73$ en 73 is een natuurlijk getal en is dus niet irrationaal.

$\square$
